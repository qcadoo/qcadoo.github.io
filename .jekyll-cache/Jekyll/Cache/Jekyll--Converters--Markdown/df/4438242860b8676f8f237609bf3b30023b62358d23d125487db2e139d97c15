I"S<p>qcadoo MES integruje się z systemami klasy ERP w dwojaki sposób. To Ty Użytkowniku zdecydujesz, który jest dla Ciebie odpowiedniejszy. Przedstawię najważniejsze informację o każdym z nich i spróbuję opisać ich zalety i wady.</p>

<div class="bs-callout bs-callout-warning">Pamiętaj, że uruchomienie integracji wymaga naszego zaangażowania. Zatem jeśli chcesz, aby qcadoo współpracowało z Twoim ERPem - skontaktuj się z nami</div>

<p>Bez względu na przyjęty sposób integracji zawsze tak samo działa synchronizacja danych podstwowych. Dane takie jak:</p>
<ul>
  <li>produkty</li>
  <li>kontrahenci</li>
  <li>jednostki</li>
  <li>przeliczniki</li>
  <li>koszty produktów</li>
</ul>

<p>pobieramy z systemu zewnętrznego na starcie. I aktualizujemy, gdy zmienią się dane w ERP w czasie od ostatniej synchronizacji (czasami pobieramy wszystkie dane, a czasami będziesz musiał oznaczyć grupą/cechą te, które mają do nas zostać pobrane). Ponadto produkty dodane w qcadoo są przesyłane do ERP - albo od razu po dodaniu produktu i oznaczeniu go do synchronizacji, albo automatycznie w późniejszym etapie, np. podczas potwierdzania dostawy.</p>

<p>Dodatkowo, niezależnie też od tego, który ze sposobów wybierzesz, w qcadoo mogą się tworzyć zamówienia sprzedaży na podstawie zamówień od klienta wprowadzonych do ERP.</p>

<hr />

<h2 id="1-prowadzenie-magazynów-zintegrowanych-tylko-w-systemie-erp">1. Prowadzenie magazynów zintegrowanych TYLKO w systemie ERP</h2>

<p>To podejście zakłada, że cała obsługa magazynów zintegrowanych prowadzona jest w systemie ERP, a qcadoo MES w razie potrzeby tworzy tam dokumenty lub odpytuje o stan. Które magazyny to magazyny zintegrowane? Te, dla których dokumenty potrzebne są w ERP np. w celu połączenia ich z fakturami czy dekretacji w systemie księgowym. Magazyny te są zdefiniowane w qcadoo, ale nie mają one tutaj żadnych stanów (wszystkie widoki prezentujące stany w Menu magazyn dla tych magazynów będą puste). qcadoo, jeśli potrzebuje, zapyta o stan system zewnętrzny. A kiedy potrzebuje? W oknie dostępności surowców wywołanym do zlecenia, w pokryciu zapotrzebowania, w wydaniach wewnętrznych czy przy akceptacji rejestracji produkcji. 
Podobnie sprawa wygląda z dokumentami - gdy qcadoo uzna, że trzeba utworzyć dokument (np. na akceptacji rekordu rejestracji, czy odebraniu dostawy) to poprosi system o jego dodanie (przesyłając zestaw danych oczywiście).</p>

<p><strong>ZALETY</strong>:</p>
<ul>
  <li>zmiana stanów w ERP jest widoczna natychmiastowo. Dział sprzedaży od razu może organizować wysyłkę, gdy wyprodukowany zostanie zamówiony produkt,</li>
  <li>nie ma powielonych stanów i dokumentów, zatem nie ma problemów z ich niezgodnością między systemami.</li>
</ul>

<p><strong>WADY</strong>:</p>
<ul>
  <li>pracownicy korzystający tylko z qcadoo mogą mieć problem z analizą historii wystawianych dokumentów,</li>
  <li>brak podglądu wszystkich stanów magazynów w qcadoo. Widać stany w kontekście zleceń, ale gdy pracownik zastanawia się, czy są jeszcze gwoździe, tak po prostu, to w qcadoo tego nie sprawdzi,</li>
  <li>na magazyn zintegrowany w qcadoo ręcznie nie da się wystawić dokumentu. Dokumenty tworzone w systemie zewnętrznym są efektem automatycznego tworzenia dokumentów przez różne funkcje w qcadoo (jak rejestracja produkcji, wydania wewnętrzne, dostawy),</li>
  <li>z uwagi na brak stanów magazynowych w qcadoo, funkcjonalności takie jak: miejsca składowania, czy stany minimalne, nie będą mogły być w qcadoo wykorzystywane.</li>
</ul>

<hr />

<h2 id="2-ręczne-wysyłanie-dokumentów-do-systemu-erp">2. Ręczne wysyłanie dokumentów do systemu ERP</h2>

<p>To podejście zakłada, że qcadoo działa tak jakby systemu zewnętrznego nie było. Wystawione dokumenty na magazyn zintegrowany są ręcznie przesłane do systemu zewnętrznego.</p>

<p><strong>ZALETY</strong>:</p>
<ul>
  <li>możliwość wykorzystywania pełnej funkcjonalności qcadoo (łącznie z miejscami składowania, stanami minimalnymi czy działem utrzymania ruchu),</li>
  <li>pracownicy mający dostęp tylko do qcadoo, mają pełny obraz o stanach magazynowych i dokumentach,</li>
  <li>możliwość ręcznego wystawiania dokumentów nawet na magazyn zintegrowany.</li>
</ul>

<p><strong>WADY</strong>:</p>
<ul>
  <li>konieczność ręcznego zaznaczenia dokumentów i wysłania ich do systemu zewnętrznego,</li>
  <li>opóżnione informacje o wystawionych dokumentach i o stanach w systemie zewnętrznym. Tzn. to jakie będzie opóźnienie zależy od Ciebie - jeśli będziesz często w trakcie dnia wywoływał synchronizację, to opóźnienie nie będzie znaczące,</li>
  <li>ryzyko rozjadu stanów między systemami - wystarczy jeden dokument wystawiony dodatkowo w ERP, aby stany nie zgadzały się między systemami. Przykładem mogą być dokumenty korekt, których qcadoo nie posiada - korekty w qcadoo nanoszone są wprost do zasobów.</li>
</ul>

<p>Aby włączyć ten tryb pracy z systemem zewnętrznym należy w Administracja &gt; Parametry &gt; Integracja zaznaczyć parametr <strong>Przesyłaj ręcznie dokumenty magazynowe</strong>.</p>

<p>Aby wysłać dokumenty przejdź do Magazyn &gt; <a href="/dokumenty">Dokumenty</a>, zaznacz te, które chcesz wysłać (będą miały w kolumnie Przesłany wartość NIE) i kliknij przycisk <img class="inline" src="images/przyciskWyslijDoSystemuZewnetrznego.png" alt="Przycisk Wyślij do systemu zewnętrznego" />
 <strong>Wyślij do systemu zewnętrznego</strong>. Po udanej synchronizacji dokumenty zostaną oznaczone jako przesłane i ponownie wysłać się ich nie będzie dało.</p>

<div class="bs-callout bs-callout-warning">Do zintegrowanego systemu zewnętrznego wysłać można tylko te dokumenty, które są zaakceptowane i nieprzesłane. Dodatkowo - przesłać nie da się dokumentu o typie MM przesunięcie międzymagazynowe.</div>
:ET