I"+4<p>Wszystkie te działania, które pojawiają się nagle, bez wcześniejszego planowania, nazywane są w qcadoo zdarzeniami. Są to przede wszystkim awarie. Dzięki nadaniu odpowiednim uprawnień pracownikom na działach produkcyjnych, mogą od razu po po zauważeniu awarii, zgłosić ją w systemie. O czym od razu zostanie poinformowany DUR. Ale zdarzenia to nie tylko awarie - to też problemy, z którymi borykają się pracownicy i ich wnioski. O tym, czy zostaną one zaplanowane do realizacji - zdecyduje osoba odpowiedzialna w DUR.</p>

<p>Każdy z typów zdarzeń zostanie w dokumentacji omówiony osobno.</p>

<p>Czeka nas sporo treści do przekazania, zatem nie zwlekajmy –&gt; zaczynamy.</p>

<h2 id="dodanie-zdarzenia">Dodanie zdarzenia</h2>

<p>Zdarzenia w qcadoo znajdują się w <strong>Utrzymanie ruchu &gt; Zdarzenia</strong></p>

<p>Widok zdarzeń oparty jest o kontekst zakładu i działu. Oznacza to, że abyś mógł pracować ze zdarzeniami, musisz najpierw określić dla jakich danych chcesz pracować. Możesz wskazać zakład, zakład i dział, albo zostawić puste pola ograniczające dane i kliknij <strong>Potwierdź kontekst</strong></p>

<figure><a target="_blank" href="images/DURZdarzeniaKontekst.png"><img src="images/DURZdarzeniaKontekst.png" alt="Kontekst w zdarzeniach" /></a><figcaption>Kontekst w zdarzeniach</figcaption></figure>

<p>Uaktywnią się przyciski w oknie i pokażą wszystkie otwarte zdarzenia.</p>

<figure><a target="_blank" href="images/DURZdarzeniaLista.png"><img src="images/DURZdarzeniaLista.png" alt="Lista zdarzeń" /></a><figcaption>Lista zdarzeń</figcaption></figure>

<figure class="float-right "><a target="_blank" href="images/DURZdarzeniaFiltrPredefiniowany.png"><img src="images/DURZdarzeniaFiltrPredefiniowany.png" alt="Filtr w zdarzeniach" class="percent90 " /></a><figcaption>Filtr w zdarzeniach</figcaption></figure>

<p>Otwarte zdarzenia, to te, nad którymi prace ciągle trwają. Jeśli chcesz zobaczyć wszystkie zdarzenia, albo zdarzenia zakończone - zmień odpowiednio ustawienia filtra nad tabelą. Możesz widzieć zdarzenia otwarte, albo zdarzenia zakończone, albo całą listę zdarzeń bez względu na ich status.</p>

<div class="bs-callout bs-callout-info">Lista zdarzeń odświeża się z automatu co zadany pod tabelą czas - dzięki temu możesz zostawić otwartą listę na danym stanowisku i nie przeoczysz żadnej nowej awarii</div>

<figure class="float-right "><a target="_blank" href="images/DURZdarzeniaNowaAwaria.png"><img src="images/DURZdarzeniaNowaAwaria.png" alt="Formularz dodawania nowej awarii" class="percent90 " /></a><figcaption>Formularz dodawania nowej awarii</figcaption></figure>

<p>Aby dodać nową awarię kliknij przycisk <img class="inline" src="images/przyciskDodajNowaAwaria.png" alt="Przycisk Dodaj nową awarię" />
 <strong>Dodaj nową awarię</strong> i wprowadź dane:</p>
<ul>
  <li><strong>obiekt</strong>, którego awaria dotyczy –&gt; wskaź na jakim zakładzie, dziale, linii, stacji a nawet podzespole pojawił się problem. To od Ciebie zaleźy na jakim poziomie skończysz dane o obiekcie uzupełniać. Zakładamy, że awaria może dotyczyć najmniejszego elementu maszyny, ale też może popsuć się coś na dziale, co niekoniecznie dotyczy maszyny</li>
  <li><strong>typ usterki</strong> - wskaż co się stało, dokonując wyboru ze zdefiniowanej przez Ciebie listy <a href="/typy-usterek">typów usterek</a>. Jeśli nie znalazłeś odpowiedniego typu usterki - wskaż typ “Inne” i podaj w opisie co się wydarzyło. W zależności od ustawionego <a href="/parametry-glowna.html#zdarzenia">parametru</a>, typ usterki będzie wymagany albo na tworzeniu, albo na wystartowaniu zdarzenia.</li>
  <li><strong>źródło kosztów</strong> - określ z jakiego źródła będzie naprawa finansowana. <a href="/zrodla-kosztow">Źródła kosztów</a> to lista definiowana przez Ciebie. Możesz domyślne źródło kosztów przypisać do zakładu - wówczas osoba zgłaszająca nie będzie musiała się zastanawiać co wskazać</li>
</ul>

<p>Te dane są niezbędne do tego by zgłosić awarię. Resztę danych uzupełni realizujący zdarzenie pracownik Działu Utrzymania Ruchu (opis znajdziesz poniżej).</p>

<div class="bs-callout bs-callout-info">Dla danego obiektu można na raz zgłosić tylko jedną awarię. Zatem jeśli istnieje już awaria do frezarki o statusie nowa lub w trakcie, to kolejne zdarzenie nie będzie mogło być zgłoszone. Dzięki temu unikniesz tworzenia 50 zgłoszeń do tej samej awarii, od każdego pracownika, który taką awarię zauważy</div>

<p>Dostęp do zgłoszenia awarii może mieć każdy pracownik produkcyjny. Użytkownik może mieć uprawnienia np. tylko do terminala rejestracji produkcji i do dodawania awarii. Po zalogowaniu będzie widzieć następujące funkcjonalności:</p>

<figure><a target="_blank" href="images/DURZdarzeniaMenu.png"><img src="images/DURZdarzeniaMenu.png" alt="Ograniczone menu pracownika produkcyjnego" /></a><figcaption>Ograniczone menu pracownika produkcyjnego</figcaption></figure>

<p>Jeśli chcesz dodać zdarzenie o innych typach - postępuj tak samo, ale użyj w tym celu przycisków:</p>
<ul>
  <li><img class="inline" src="images/przyciskDodajNowyProblem.png" alt="Przycisk Dodaj nowy problem" />
 <strong>Dodaj nowy problem</strong></li>
  <li><img class="inline" src="images/przyciskDodajNowyWniosek.png" alt="Przycisk Dodaj nowy wniosek" />
 <strong>Dodaj nowy wniosek</strong></li>
</ul>

<div class="bs-callout bs-callout-info">Możemy tak zdefiniować uprawnienia użytkownika, by miał dostęp tylko do wybranych przycisków dodawania - dzięki temu mógłby np. zgłaszać awarię i problemy, a wnioski już nie.</div>

<p>Awarie mogą być zgłaszane również z <a href="/terminal.html#zgłoszenie-awarii">terminala rejestracji produkcji</a>. Wówczas osoba zalogowana w terminalu będzie widniała w zdarzeniu jako pracownik zgłaszający.</p>

<h2 id="realizacja-zdarzenia">Realizacja zdarzenia</h2>

<p>Jest awaria! Produkcja stoi! Co trzeba zrobić? Najważniejsze już jest - mamy zgłoszenie: pracownik produkcyjny wprowadził zdarzenie do systemu. O awarii pracownik DUR dowie się szybko - qcadoo zacznie wołać. I to dosłownie - każda nowa awaria wiąże się z powiadomieniem dźwiękowym (szczegóły znajdziesz w podrozdziale). Będziemy wołać tak długo, aż ktoś z działu utrzymania ruchu nie pobierze zadania do realizacji. Zatem - pracowniku działu utrzymania ruchu - co robić?</p>

<p>Znajdź w Utrzymanie ruchu &gt; Zdarzenia &gt; Zakładka Główna zgłoszoną awarię (będzie miała status Nowe), wejdź w jej szczegóły i kliknij <img class="inline" src="images/przyciskStart.png" alt="Przycisk Start" />
 <strong>Przycisk Start</strong>. Właśnie przyjąłeś zdarzenie do realizacji.</p>

<figure><a target="_blank" href="images/DURZdarzeniaWTrakcie.png"><img src="images/DURZdarzeniaWTrakcie.png" alt="Przyjęcie zdarzenia do realizacji" /></a><figcaption>Przyjęcie zdarzenia do realizacji</figcaption></figure>

<p>Sprawdź w czym problem i leć naprawiać. Oby szybko poszło.</p>

<p>Kiedy sytuacja na produkcji będzie już opanowana, musisz wrócić do qcadoo i opisać co zostało zrobione, by usunąć awarię, jakie części zostały wykorzystane a także ile czasu na realizację poświęciłeś.</p>

<p>Zacznij od kliknięcia <img class="inline" src="images/przyciskStop.png" alt="Przycisk Stop" />
 <strong>Stop</strong>. Zdarzenie otrzyma status <em>W edycji</em> a Ty będziesz mieć czas na wypełnienie danych.</p>

<hr />

<figure class="float-right "><a target="_blank" href="images/DURZdarzeniaCzasPracyNowy.png"><img src="images/DURZdarzeniaCzasPracyNowy.png" alt="Formularz rejestrowania czasu pracy w zdarzeniu" class="percent90 " /></a><figcaption>Formularz rejestrowania czasu pracy w zdarzeniu</figcaption></figure>

<p>Wprowadź <strong>czas pracy</strong> - przejdź do zakładki Czas pracy i dodaj nowy. W uruchomionym oknie podpowiemy Ci ile pracowałeś nad zadaniem (uzupełnimy z automatu czas jaki upłynął od momentu kliknięcia Start do kliknięcia Stop). Możesz go oczywiście poprawić na ten, który uważasz za słuszny. Jeśli ktoś pomagał Ci w rozwiązaniu problemu - wprowadź czas również kolegi.</p>

<hr />

<figure class="float-right "><a target="_blank" href="images/DURZdarzeniaCzesci.png"><img src="images/DURZdarzeniaCzesci.png" alt="Formularz rejestrowania części w zdarzeniu" class="percent90 " /></a><figcaption>Formularz rejestrowania części w zdarzeniu</figcaption></figure>

<p>Jeśli podczas naprawy zużyłeś <strong><a href="/czesci">części</a></strong>, to podaj w zakładce Części co konkretnie i w jakiej ilości. Jeśli zakład, na którym awaria wystąpiła, ma przypisany magazyn, to pole zostanie z automatu uzupełnione. Poszukaj odpowiedniego produktu (wpisując dane w polu, pamiętaj, że wyszukamy takiej części, która zawiera w opisie wprowadzony tekst) i wprowadź ilość. I tak zarejestruj wszystkie zużyte części. W momencie zakończenia zdarzenia wystawimy do nich dokument RW.</p>

<hr />

<figure class="float-right "><a target="_blank" href="images/DURZdarzeniaOpisRozwiazania.png"><img src="images/DURZdarzeniaOpisRozwiazania.png" alt="Opis rozwiązania w zdarzeniu" class="percent90 " /></a><figcaption>Opis rozwiązania w zdarzeniu</figcaption></figure>

<p>Opisz też to, w jaki sposób udało Ci się tak szybko rozwiązać problem. Postaraj się być dość skrupulatny - za pół roku przy ponownej awarii być może nie będziesz pamiętał jakie rozwiązanie zastosowałeś. Ale my zapamiętamy. Wystarczy, że z poziomu awarii wywołasz zapisane sposoby rozwiązania przyciskiem <img class="inline" src="images/przyciskPokazRozwiazania.png" alt="Przycisk Pokaż rozwiązania" />
 <strong>Pokaż rozwiązania</strong>, a być może receptę otrzymasz podaną na tacy.</p>

<p>Wszystko gotowe - pozostaje tylko zamknięcie zdarzenia. W tym celu kliknij przycisk <img class="inline" src="images/przyciskZamknij.png" alt="Przycisk Zamknij" />
 <strong>Zamknij</strong>. Zdarzenie zostanie wyłączone z edycji - nie będziesz mogł już w nim niczego zmienić. Jeśli zostały wskazane zużyte części - będzie do nich wystawiony dokument RW.</p>

<p>Zdajemy sobie sprawę, że nie zawsze awaria będzie rozwiazywana. Albo nie będzie realizowana w danym momencie. I na te sytuacje qcadoo jest przygotowane:</p>
<ul>
  <li>użyj przycisku <img class="inline" src="images/przyciskUniwaznij.png" alt="Przycisk Unieważnij" />
 <strong>Unieważnij</strong> jeśli zdarzenie nie będzie realizowane</li>
</ul>

<figure class="float-right "><a target="_blank" href="images/DURZdarzeniaPlanuj.png"><img src="images/DURZdarzeniaPlanuj.png" alt="Planowanie zdarzenia" class="percent90 " /></a><figcaption>Planowanie zdarzenia</figcaption></figure>

<ul>
  <li>użyj przycisku <img class="inline" src="images/przyciskPlanuj.png" alt="Przycisk Planuj" />
 <strong>Planuj</strong> jeśli zajmiecie się zdarzeniem, ale nie teraz. Poprzez planowanie do zdarzenia zostanie założone zdarzenie planowane, a samo zdarzenie otrzyma status Planowane.</li>
</ul>

<hr />

<h3 id="powiadomienia-dźwiękowe">Powiadomienia dźwiękowe</h3>

<p>Powiadomienia dżwiękowe odtwarzane są wówczas, gdy istnieje choć jedno zdarzenie o typie awaria o statusie nowe z zaznaczonym parametrem Powiadomienie dźwiękowe. W praktyce - jeśli pojawi się nowa awaria i nikt się nią jeszcze nie zajął. Słyszy je każdy zalogowany użytkownik, który ma dodane uprawnienia do dżwięków ze zdarzeń. Zatem spokojnie - pani Teresa od przyjmowania zamówień od klientów nie będzie wiedzieć, że frezarka przestała w tym momencie działać.</p>

<p>Co zrobić, aby qcadoo przestało wołać? Najprościej - kliknij Start w zdarzeniu i zacznij naprawiać. Ale możesz też odznaczyć w zdarzeniu parametr Powiadomienie dżwiękowe, albo zaznaczyć zdarzenie w liście i kliknąć przycisk <img class="inline" src="images/przyciskWylaczPowiadomieniaDzwiekowe.png" alt="Przycisk Wyłącz powiadomienia dźwiękowe" />
 <strong>Wyłącz powiadomienia dźwiękowe</strong></p>

<p>Dodatkową opcją powiadamiania o konieczności szybkiego zajęcia się tematem jest pole: <strong>Najwyższy priorytet</strong>. Jeśli będzie zaznaczone - zdarzenie w liście będzie podświetlane na czerwono tak długo aż zdarzenie będzie w statusie Nowe.</p>

<hr />

<h3 id="rozpisany-czas-pracy">Rozpisany czas pracy</h3>

<figure class="float-right "><a target="_blank" href="images/DURZdarzeniaRozpisanyCzasPracy.png"><img src="images/DURZdarzeniaRozpisanyCzasPracy.png" alt="Rozpisany czas pracy" class="percent90 " /></a><figcaption>Rozpisany czas pracy</figcaption></figure>

<p>W ciągu dnia pracownik zajmuje się kilkoma, czasami nawet kilkunastoma zadaniami. Zarówno tymi zaplanowanymi jak i nagłymi. Gdy przychodzi czas rozliczenia czasu pracy - czasami ciężko sobie przypomnieć ile czasu już zostało rozpisanego. Z pomocą przychodzi ten widok - kliknij w <img class="inline" src="images/przyciskRozpisanyCzasPracy.png" alt="Przycisk Rozpisany czas pracy" />
 <strong>Rozpisany czas pracy</strong> a zobaczysz informacje w jakich zdarzeniach i zdarzeniach planowanych zalogowałeś dziś czas.</p>
:ET