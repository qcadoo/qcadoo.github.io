I"0<p>Jeśli wytwarzasz produkt z dokładnością do partii i ma dla Ciebie znaczenie jakie partie surowców zostały zużyte w procesie produkcyjnym, to zapewne interesuje Cię również traceability. Śledzenie partii dla zleceń jest zatem funkcjonalnością dla Ciebie. Dzięki niej:</p>
<ul>
  <li>zapiszesz jakie partie wyrobu zostały w zleceniu wytworzone</li>
  <li>zapiszesz jakie partie surowca zostały użyte pod daną partię wyrobu</li>
</ul>

<p>Kiedy wykorzystasz śledzenie partii? Np. podczas wycofywania produktu z rynku -&gt; dostaniesz informację od dostawcy, że partia surowca, którą Ci sprzedał była wadliwa i wszystkie produkty wytworozne z jego użyciem powinny być z rynku wycofane. Prawidłowa ewidencja partii sprawi, że wpiszesz numer partii od dostawcy i my pokażemy Ci jakie partie wyrobów trzeba np. naprawić. Dodatkowo: klienci zgłaszają, że Twoje wyroby są wadliwe. Łatwo prześledzisz jakie partie surowców zostały użyte. Być może przyczyną niedostatecznej jakości jest właśnie surowiec użyty. Tracealility daje spore pole do analizy.</p>

<p>Śledzenie partii przenika się z wieloma funkcjonalnościami w qcadoo. Poniższa dokumentacja wskaże miejsca, z którymi warto się zaznajomić, aby cały proces był jasny i aby móc wykorzystywać działenie w pełni.</p>

<p>Zacznijmy od tego, że <strong>nie ma śledzenia partii bez partii</strong>. Partie (czy to dostawców czy Twoje) muszą być w qcadoo zdefiniowane. Jak i gdzie? Poczytasz o tym <a href="/jak-dodac-numery-partii">tutaj</a>. 
Partie możesz dodawać ręcznie wprost do listy. Ale też:</p>
<ul>
  <li>definiować na etapie przyjmowania <a href="/dostawy.html#dodanie-produktu-do-dostawy">dostawy</a></li>
  <li>definiować na etapie <a href="//rejestracja-produkcji.html#jak-zarejestrować-produkcję-danej-partii-wyboru">meldowania produkcji</a></li>
  <li>generować wg <a href="/wzorce-numerow">wzorca</a> na etapie akceptacji zlecenia</li>
</ul>

<p>Partie nie muszą być pilnowane dla każdego produktu. Pewnie nie każdy surowiec ma oznaczenie partii. Możesz określić, dla których produktów mamy kontrolować, by partia była każdorazowo wskazywana. Wystarczy w <a href="/produkty">produkcie</a>, w zakładce Partie, zaznaczyć parametr <strong>Ewidencja partii</strong>.</p>

<hr />

<p>Śledzenie partii dla zleceń można wywołać z dwóch poziomów:</p>

<ol>
  <li><strong>Genealogia &gt; śledzenie partii dla zleceń</strong> - gdzie są widoczne wszystkie zarejestrowane śledzenia</li>
  <li><strong>Planowanie &gt; Planowanie zleceń &gt; szczegóły zlecenia &gt; Śledzenie partii</strong> - gdzie można analizować partie wytworzone i użyte pod to konkretne zlecenie</li>
</ol>

<figure><a target="_blank" href="images/genealogiaSledzeniePartiiDlaZlecenLista.png"><img src="images/genealogiaSledzeniePartiiDlaZlecenLista.png" alt="Lista zarejestrowanych rekordów śledzenia partii dla zlecenia" /></a><figcaption>Lista zarejestrowanych rekordów śledzenia partii dla zlecenia</figcaption></figure>

<p>Śledzenie partii dla zlecenia możesz tworzyć poprzez ręcznie komponowanie partii. Jednak zdecydowanie lepszym sposobem jest korzystanie z automatycznego generowania na podstawie efektów zarejestrowanych przy meldowaniu produkcji, np. z terminala.</p>

<h2 id="ręczne-dodanie-śledzenia-partii">Ręczne dodanie śledzenia partii</h2>

<p>Aby ręcznie dodać śledzenie partii kliknij <img class="inline" src="images/newIcon24.png" alt="Przycisk Dodaj nowe" />
 <strong>Dodaj nowy</strong>:</p>

<figure><a target="_blank" href="images/genealogiaSledzeniePartiiDlaZlecenNowyNaglowek.png"><img src="images/genealogiaSledzeniePartiiDlaZlecenNowyNaglowek.png" alt="Formularz dodawania śledzenia partii dla zlecenia" /></a><figcaption>Formularz dodawania śledzenia partii dla zlecenia</figcaption></figure>

<p>Rozpocznij od wskazania:</p>
<ul>
  <li>zlecenia</li>
  <li>wyprodukowanej partii</li>
</ul>

<p>i <strong>zapisz</strong>. Na podstawie technologii wskazanego zlecenia zostanie ustalona lista wszystkich surowców niezbędnych do produkcji.</p>

<figure><a target="_blank" href="images/genealogiaSledzeniePartiiDlaZlecenNowyPozycje.png"><img src="images/genealogiaSledzeniePartiiDlaZlecenNowyPozycje.png" alt="Formularz dodawania śledzenia partii dla zlecenia - określanie zużytych partii" /></a><figcaption>Formularz dodawania śledzenia partii dla zlecenia - określanie zużytych partii</figcaption></figure>

<p>Dla każdego surowca możesz wskazać jakie partie zostały użyte. Nie każdy produkt musi mieć partię określoną - uzupełnij te wiersze, które mają dla Ciebie znaczenie.
Aby dodać partię zużytego produktu odszukaj go na liście, kliknij <img class="inline" src="images/przyciskPlusADL.png" alt="Dodaj" />
 i wskaż <a href="/jak-dodac-numery-partii">partię</a> ze zdefiniowanej listy dla tego produktu. Jeśli partii zostało zużytych więcej - kliknij ponownie <img class="inline" src="images/przyciskPlusADL.png" alt="Dodaj" />
 i znowu wskaż partię.</p>

<figure><a target="_blank" href="images/genealogiaSledzeniePartiiDlaZlecenNowyPartia.png"><img src="images/genealogiaSledzeniePartiiDlaZlecenNowyPartia.png" alt="Wskazanie zużytej partii" /></a><figcaption>Wskazanie zużytej partii</figcaption></figure>

<p>Jeśli śledzenie partii jest już kompletne i nie chcesz aby uległo zmianie, <strong>zmień status na Zaakceptowany</strong>, klikając przycisk <img class="inline" src="images/przyciskAkceptuj.png" alt="Przycisk Akceptuj" /></p>

<h2 id="automatycznie-aktualizowane-śledzenie-partii">Automatycznie aktualizowane śledzenie partii</h2>

<p>Przy automatycznym uzupełnianiu śledzenia partii jest ciekawiej. 
Samo śledzenie partii odwiedzasz tylko raz - na etapie tworzenia zlecenia musisz (no dobrze, może nie musisz, śledzenie partii może być zupełnie zautomatyzowane dzięki <a href="/wzorce-numerow">wzorcom numerów</a>) zaplanować jakie partie wyrobu mają zostać wytworzone.</p>

<p>Dodaj zatem <a href="/zlecenia-produkcyjne">zlecenie produkcyjne</a> tak jak zwykle i kliknij przycisk <img class="inline" src="images/przyciskSledzeniePartii.png" alt="Przycisk Śledzenie partii" />
. Dodaj nowy rekord śledzenia partii, podając tylko partię, jak ma zostać wyprodukowana. Jeśli zakładasz, że w tym zleceniu wytworzysz wiele partii - utwórz odpowiednią ilość rekordów śledzenia.</p>

<div class="bs-callout bs-callout-info">Jeden rekord śledzenia partii dotyczy jednej partii wytworzonego wyrobu w jednym zleceniu produkcyjnym</div>

<p>I tyle. Resztą zajmiemy się my. Ty musisz tylko pouczyć pracowników, aby:</p>
<ul>
  <li><a href="/dostawy.html#odbiór-dostawy">przyjmując dostawę</a> definiowali odebrane partie surowców</li>
  <li>raportując produkcję podawali <a href="/rejestracja-produkcji.html#jak-zarejestrować-zużycie-konkretnej-partii-surowca">jakie partie produktów zużyli</a> i w ramach <a href="/rejestracja-produkcji.html#jak-zarejestrować-produkcję-danej-partii-wyboru">jakiej partii produktu zleconego</a></li>
</ul>

<p><span style="color:red"> <em>Na akceptacji rekordu rejestracji będziemy pobierać partie produktów użytych i uzupełniać nimi rekord śledzenia partii.</em></span></p>

<p>Zostaje Ci tylko <strong>zaakceptować śledzenie partii</strong>, gdy już będzie zawierało komplet danych. Ale i tutaj możemy pomóc - jeśli chcesz, aby śledzenie partii zostało zaakceptowane automatycznie w momencie zamykania zlecenia, zaznacz <a href="/parametry-genealogia.html#zakładka-zlecenia-i-technologie">parametr genealogii</a> <strong>Akceptuj śledzenie partii przy zamykaniu zlecenia</strong>.</p>

<p>Dane zgromadzone. W każdej chwili możesz do nich wrócić i ustalić zużyte i wyprodukowane partie. Traceability najłatwiej będzie analizować za pomocą <a href="/drzewo-genealogii">drzewa genealogii</a> lub <a href="/tabele-genealogii">tabeli genealogii</a>.</p>

:ET