I"9,<h2 id="zadania-operacyjne">Zadania operacyjne</h2>

<p>Zadanie operacyjne to interpretacja pojedynczej czynności ze zlecenia produkcyjnego. Ich listę znajdziesz w Planowanie &gt; planowanie operacyjne. Konfiguracja natomiast dostępna jest w Parametry &gt; Parametry planowania &gt; zakładka Zadania operacyjne:</p>

<figure><a target="_blank" href="images/administracjaParametryZadaniaOperacyjne.png"><img src="images/administracjaParametryZadaniaOperacyjne.png" alt="Parametry zadań operacyjnych" /></a><figcaption>Parametry zadań operacyjnych</figcaption></figure>

<ol>
  <li><strong>Oznacz kolorem procent wykonania</strong> - w tabeli zadań operacyjnych jest widoczna kolumna Wykonano %. Określa ona w jakim procencie zadanie jest już zrealiowane - jeśli nic nie jest wyprodukowane to mamy 0, jeśli wytworzono całą zleconą ilość - 100%. Jeśli chcesz, aby w kolumnie zastosowany był kolor dla zwiększenia efektu, to zaznacz parametr. 
Stosujemy trzy kolory:
    <ul>
      <li><span style="color:red"> czerwony</span> - oznacza, że jeszcze nic nie zostało wyprodukowane (ilość wyprodukowana pochodząca z zaakceptowanych rekordów rejestracji produkcji to 0),</li>
      <li><span style="color:green"> zielony</span> - oznacza, że cała ilość zlecona jest już wyprodukowana (suma ilości wyprodukowanej pochodzącej z zaakceptowanych rekordów rejestracji jest co najmniej taka jak ilość zlecona),</li>
      <li><span style="color:yellow"> żółty</span> - oznacza, że praca trwa (czyli mamy już zarejestrowaną ilość wyprodukowaną do tej operacji zlecenia, ale jest ona nadal mniejsza od ilości zleconej).</li>
    </ul>
  </li>
</ol>

<hr />

<h2 id="zamówienia-sprzedaży">Zamówienia sprzedaży</h2>

<p>Dzięki zamówieniom sprzedaży możesz prowadzić rejestr zgłoszeń od klientów. Zamówienia sprzedaży stanowią początek procesu produkcyjnego - dzięki nim wiesz co musisz wyprodukować. Skonfiguruj je tak, by spełniały Twoje oczekiwania</p>

<figure><a target="_blank" href="images/administracjaParametryZleceniaZamowieniaSprzedazy.png"><img src="images/administracjaParametryZleceniaZamowieniaSprzedazy.png" alt="Parametry zleceń - zamówienia sprzedaży" /></a><figcaption>Parametry zleceń - zamówienia sprzedaży</figcaption></figure>

<ol>
  <li>
    <p><strong>Taki sam numer zlecenia produkcyjnego i zamówienia sprzedaży</strong> - jeśli jedno zamówienie sprzedaży ma tylko jedno zlecenie produkcyjne, to możemy przyjąć, że numer zamówienia będzie przenoszony do zlecenia produkcyjnego, bez dodawania końcówki 001 itd. Jeśli tak ma być - zaznacz parametr. W przeciwnym wypadku dla zamówienia o numerze ZN123 powstanie zlecenie produkcyjne o numerze ZN123-001</p>
  </li>
  <li>
    <p><strong>Nie ustalaj dat w generowanych zleceniach</strong> - standardowo daty podane w zamówieniu sprzedaży przenoszone są do tworzonego zlecenia produkcyjnego. Jeśli nie chcesz ich przenosić - zaznacz parametr.</p>
  </li>
  <li>
    <p><strong>Zakończ zamówienie sprzedaży po zleceniu wszystkich pozycji</strong> - jeśli zaznaczysz parametr, to w momencie, gdy wszystkie pozycje będą miały status “Zlecone”, oznaczymy zamówienie sprzedaży jako zakończone</p>
  </li>
  <li>
    <p><strong>Definicje zamówień sprzedaży</strong> - definicje zamówień sprzedaży pozwalają na pogrupowanie zamówień. Możesz wprowadzić definicje dla zamówień krajowych i unijnych. Dzięki temu od razu będzie wiadomo jaki jest kierunek sprzedaży. Ale możesz definicje wykorzystać do czegoś innego - ogranicza Cię tylko wyobraźnia. Dodaj tutaj definicje i podpinaj je przy tworzeniu zamówienia sprzedaży</p>
  </li>
</ol>

<hr />

<h2 id="przydział-do-zmian">Przydział do zmian</h2>

<p><a href="/przydzial-do-zmian">Przydział do zmian</a> to, najprościej ujmując, wskazanie kto z pracowników ma pracować na jakiej zmianie. Parametry znajdziesz w Parametry &gt; Parametry planowania &gt; zakładka Przydział do zmian</p>

<figure><a target="_blank" href="images/administracjaParametryPrzydzialDoZmian.png"><img src="images/administracjaParametryPrzydzialDoZmian.png" alt="Parametry przydziału do zmian" /></a><figcaption>Parametry przydziału do zmian</figcaption></figure>

<ol>
  <li><strong>Nie pokazuj pracowników już przydzielonych</strong> - zaznacz parametr jeśli lista pracowników przypisywanych do zmian ma być pomniejszana o pracowników już przydzielonych do tej lub innej zmiany. Innymi słowy - jeśli Helena Radosna została już przypisana w przydziału na dziś do zmiany pierwszej, to tworząc obsadę na zmianę drugą już Heleny nie zobaczysz.</li>
</ol>

<hr />

<h2 id="zlecenia-na-usługi">Zlecenia na usługi</h2>

<p>Zlecenia na usługi dostępne są po włączeniu funkcjonalności związanej z podwykonawcami. Za ich pomocą możesz przekazywać swoim kooperantom informację co jest do zrobienia. Jeśli na liście operacji do wykonania w technologii znajduje się operacja podwykonywana, to możemy do zlecenia produkcyjnego wygenerować zlecenie na usługi, które trafi do portalu podwykonawców.</p>

<p>Zlecenie na usługi możesz generować ręcznie, ale możemy też o tym pamiętać my. Zaznacz parametr <strong>Automatycznie generuj zlecenia na usługi</strong> w Parametry &gt; Parametry planowania &gt; zakładka Zlecenia na usługi:</p>

<figure><a target="_blank" href="images/administracjaParametryZleceniaNaUslugi.png"><img src="images/administracjaParametryZleceniaNaUslugi.png" alt="Parametry zleceń na usługi" /></a><figcaption>Parametry zleceń na usługi</figcaption></figure>

<p>aby w momencie akceptacji zlecenia produkcyjnego, zlecenie na usługi tworzyło się samo.</p>

<hr />

<h2 id="gantt-zadań-operacyjnych">Gantt zadań operacyjnych</h2>

<p>W zakładce Gantt zadań operacyjnych ustawisz parametry do <a href="/gantt-zadan-operacyjnych">graficznej prezentacji zadań operacyjnych</a>.</p>

<figure><a target="_blank" href="images/administracjaParametryGantt.png"><img src="images/administracjaParametryGantt.png" alt="Parametry Gantta" /></a><figcaption>Parametry Gantta</figcaption></figure>

<ol>
  <li><strong>Pokazuj postęp</strong> - zaznacz parametr, jeśli chcesz, aby na kafelkach widoczny był procent wykonania zadania. Zadania będą dopełniane kolorem, aż do 100% wykonania. Zadania w pełni wykonane oznaczone będą kolorem ciemno zielonym</li>
</ol>

<hr />

<h2 id="grupy-zleceń">Grupy zleceń</h2>

<p>Parametry w tej zakładce przydadzą się, gdy używasz do rozpisywania zleceń na produkcji <a href="/grupy-zlecen">grup zleceń</a>.</p>

<figure><a target="_blank" href="images/administracjaParametryZleceniaGrupyZlecen.png"><img src="images/administracjaParametryZleceniaGrupyZlecen.png" alt="Parametry zleceń - grupy zleceń" /></a><figcaption>Parametry zleceń - grupy zleceń</figcaption></figure>

<ol>
  <li>
    <p><strong>Uwzględnij poziom i przyrostek numeru zlecenia</strong> - standardowo przy grupowaniu wygenerowanych zleceń na komponenty tworzymy grupę ze zleceń o takich samych: asortyment i linia produkcyjna. Jeśli zaznaczysz ten parametr, to zlecenia będą musiały mieć też taki sam poziom (wynikający z drzewa technologii) oraz przyrostek (nadany przy generowaniu zlecenia na komponent)</p>
  </li>
  <li><strong>Automatyczne zamykanie zleceń w ramach grup</strong> - zaznacz parametr jeśli mamy Ci pomóc w zamykaniu zleceń. Co zrobimy? W sobotę o północy zbierzemy wszystkie zlecenia w ramach grup, dla których:
    <ul>
      <li>wyprodukowano co najmniej tyle ile zlecono</li>
      <li>statusy są inne niż zaakceptowane lub oczekujące</li>
      <li>akceptacja rekordów rejestracji nastąpiła co najmniej tydzień wcześniej
i spróbujemy ustawić im status Zakończone. Jeśli w co najmniej 1 zleceniu nie uda się ustawić statusu - żadne ze zleceń danej grupy nie zostanie zmienione. 
Za jednym razem spróbujemy pozamykać zlecenia z maksymalnie 100 grup. 
Po zamknięciu zleceń z grup spróbujemy pozamykać też zamówienia sprzedaży - jeśli w ramach zamówienia nie ma już żadnego otwartego zlecenia, to je też zakończymy.</li>
    </ul>
  </li>
  <li>
    <p><strong>Zmiana dat zleceń na podstawie zmiany dat grupy</strong> - zaznacz parametr, a wszystkie zlecenia powiązane z grupą będą miały aktualizowane daty zawsze po ich zmianie w grupie. W tym podejściu - wszystkie zlecenia grupy będą miały takie same daty jak grupa.</p>
  </li>
  <li>
    <p><strong>Wymagaj asortymentu</strong> - zaznacz parametr jeśli chcesz, by każda grupa zleceń dotyczyła jednego asortymentu i by ten asortyment zawsze był wypełniony</p>
  </li>
  <li><strong>Pozwól na tworzenie PW i RW do grup zleceń</strong> - parametr aktywny jest tylko wówczas, gdy <a href="/parametry-rejestracja-produkcji.html#rejestracja-produkcji">parametr rejestracji</a> <em>Twórz dokumenty do rejestracji produkcji</em> nie jest zaznaczony. Zaznaczenie parametru to włączenie możliwości tworzenia dokumentów RW i PW do grupy zleceń. Dokumenty te tworzone są poprzez ręczne wywołanie funkcji w grupie. A wydane i przyjęte produkty są zapisane w dedykowanych zakładkach w grupie.</li>
</ol>

<h2 id="wydruk-grupy-zleceń">Wydruk grupy zleceń</h2>

<p>Parametry w tej zakładce przydadzą się (tak jak w przypadku poprzedniej zakładki), gdy używasz do rozpisywania zleceń na produkcji <a href="/grupy-zlecen">grup zleceń</a>. A dokładniej - gdy chcesz grupy zleceń drukować.</p>

<figure><a target="_blank" href="images/parametryParametryPlanowaniaWydrukGrupyZlecen.png"><img src="images/parametryParametryPlanowaniaWydrukGrupyZlecen.png" alt="Parametry zleceń - wydrukgrupy zleceń" /></a><figcaption>Parametry zleceń - grupy zleceń</figcaption></figure>

<ol>
  <li>
    <p><strong>Pokaż na wydruku kod QR</strong> - zaznacz parametr a na wydruku grupy zleceń pojawi się kod QR z numerem grupy zleceń i numerem produktu finalnego. Kod ten pojawiać się będzie albo zawsze, albo tylko a wydrukach grup z liniami podanymi w tabeli poniżej</p>
  </li>
  <li>
    <p><strong>Linie produkcyjne</strong> - tabela uaktywnia się, gdy <em>Pokaż na wydruku kod QR</em> jest zaznaczony. W tabeli możesz podać te linie produkcyjne, do których chcesz ograniczyć drukowanie kodu</p>
  </li>
  <li>
    <p><strong>Wydruk wg rozmiarów</strong> - poniższe parametry dotyczą wydruku wg rozmiaru:</p>
    <ul>
      <li><strong>Pokaż opis produktu z technologii</strong> - zaznacz parametr jeśli chcesz aby opis zostawiony w produkcie wejściowym technologii pojawiał się obok typu produktu wejściowego na wydruku</li>
      <li><strong>Atrybut wyrobu</strong> - wskaż atrybut produktu, który chcesz, aby pojawił się na wydruku grupy zleceń</li>
      <li><strong>Sumowanie</strong> - wydruk grupy zleceń wg rozmiaru pozwala na wyznaczanie sum ilości dla różnych grup rozmiarowych. Co wiecej - rozmiary z różnych grup mogą być oznaczane różnymi kolorami. I to jest to miejsce, w którym możesz podać do jakich grup rozmiarowych chcesz przeprowadzić sumowanie oraz jakie kolory mają one mieć. Ważna uwaga - na wydruku pojawi się tylko pierwszych 6 grup z tej tabeli (wg kolejności ustawionej strzałkami).</li>
    </ul>
  </li>
</ol>
:ET