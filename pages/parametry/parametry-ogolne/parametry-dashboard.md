---
title: "Parametry dashboardu"
permalink: parametry-dashboard.html 
---

Dashboard to strona główna w qcadoo. Możesz, wchodząc w parametry > parametry ogólne > przycisk: dashboard, ustawić co ma być na nim widoczne.

{% include lightbox.html file="administracjaParametryDashboard.png" alt="Parametry dashboardu" caption="Parametry dashboardu" %}

1. **Pokaż wykres dziennej produkcji** - zaznacz parametr, jeśli ma się pojawiać wykres kołowy, przedstawiający ilości do realizacji, w trakcierealizacji i wykonane danego dnia

2. **Widoczne** - do wyboru:
- _zlecenia produkcyjne_
- _zadania operacyjne_

Wskaż co chciałbyś widzieć w obszarze tematów do realizacji na dany dzień. 

{:start="3"}

3. **Pokaż dla produktu** - do wyboru:
- _numer_
- _nazwa_
- _numer i nazwa_

Wskaż, które informacje o produkcie, powinny znaleźć się w kafelku zlecenia

{:start="4"}

4. **Ilość wykonana na podstawie** - do wyboru:
- _zatwierdzonej produkcji_
- _zaraportowanej produkcji_

Zatwierdzona produkcja, to ta ilość wyprodukowana, która pochodzi z zaakceptowanych rekordów rejestracji. Zaraportowana natomiast, to ta, która pochodzi zarówno z zaakceptowanych jak i szkicowych rekordów rejestracji. Innymi słowy - jeśli na dashboardzie ilość wykonana ma się zmieniać już po zaraportowaniu z terminala, bez względu na to, czy rejestracja została zaakceptowana, to wybierz opcję: zaraportowanej produkcji

{:start="5"}

5. **Pokaż opis zlecenia lub zadania** - zaznacz parametr jeśli chcesz, aby na kafelku pojawiał się opis zlecenia lub zadania operacyjnego. Wówczas, nawet, gdy opis nie jest wypełniony, na kafelku pojawi się labelka 'opis'. 

6. **Sortowanie zleceń** - wskaż czy chcesz mieć poukładane zlecenia na dashboardzie wg daty rozpoczęcia czy daty zakończenia

7. **Parametry dodawania zleceń i zadań** - ich wypełnienie jest niezbędne, gdy chcesz korzystać z szybkiego dodawania zleceń / zadań z dashboardu wraz z tworzeniem technologii w tle. Uzupełnij:
- _operacja_ - pole będzie aktywne, gdy na dashboardzie będą widoczne zlecenia produkcyjne i zlecenia będą z niego dodawane. Zakładamy, że utworzymy dla Ciebie w tle jednooperacyjną technologię. Wskaż jaka operacja ma być w niej uzupełniona (jeśli używasz tej opcji, to zapewne nie interesuje Cię wyodrębnianie każdej czynności, jaka jest konieczna do realizacji w procesie produkcyjnym. Załóż [operację](/operacje) bardzo ogólną, np. produkcja i ją podepnij w parametrach).
- _magazyn pobrania surowców_ - wskaż z jakiego magazynu pobierasz surowce do produkcji. Uzupełnimy nim technologię, którą założymy do zlecenia dodawanego z dashboardu
- _magazyn przyjmowania wyrobów_ - wskaż na jaki magazyn będziesz przyjmował wytworzone wyroby. Uzupełnimy nim technologię, którą założymy do zlecenia dodawanego z dashboardu

{:start="8"}

8. **Przyciski szybkiego wybierania** - w tabeli znajdziesz listę przycisków, z których możesz wybrać maksymalnie 6. Pokażemy je na dashboardzie - dzięki temu szybko będziesz mógł przejść do ulubionych funkcjonalności. Wejdź do szczegółów danego przycisku (wiersza w tabeli) i zaznacz parametr _Widoczność_. Możesz ponadto ustawić kolejność prezentacji przycisków - zaznacz wiersz i przesuń w odpowiednie miejsce strzałką umieszczoną nad tabelą. Przyciski na dashboardzie umieszczone są w dwóch kolumnach, po 3 elementy (wypełniamy pierwszą kolumnę i przechodzimy dopiero do kolejnej - jeśli wybierzesz 4 elementy, to będziesz mieć 3 przyciski w lewej kolumnie i 1 w prawej). 