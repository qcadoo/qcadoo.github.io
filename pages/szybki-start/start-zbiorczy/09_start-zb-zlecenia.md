---
title: "Szybki START - praca ze zleceniami - KROK 9. zlecenia"
permalink: 09_start-zb-zlecenia.html 
---

Istnieje kilka sposobów na dodanie zlecenia produkcyjnego do qcadoo. Przeczytasz o nich tutaj: [Dodanie zlecenia produkcyjnego](/zlecenia-produkcyjne.html#dodanie-zlecenia-produkcyjnego). Tutaj omówiona zostanie ścieżka podstawowa, polegająca na dodaniu ręcznym z poziomu listy planowanych zleceń.

Za pomocą zlecenia produkcyjnego przekazujesz na produkcję informację co jest do wyprodukowania, w jakiej ilości, kiedy i gdzie. W wybranym przez Ciebie sposobie pracy w qcadoo, zbiorczego raportowania, zlecenie produkcyjne będzie ujęte w planie, a także widoczne będzie w terminalu rejestracji produkcji i do niego będą meldowane efekty z produkcji. 

Dodajmy zatem pierwsze zlecenie produkcyjne. 

Wejdź w **Planowanie > Planowanie zleceń** i kliknij przycisk dodawania. W uruchomionym oknie zacznij od podania **Produktu**. Spowoduje to ustawienie nazwy zlecenia, technologii oraz linii produkcyjnej (jeśli w technologii zdefiniowana była linia domyślna, bądź linia ustawiona była w parametrach) i działu. Teraz podaj **Ilość** (pole: Plan. ilość prod.) i zapisz. 

{% include lightbox.html file="startZbZlecenie.png" alt="Zlecenie produkcyjne" caption="Zlecenie produkcyjne" %}

Zlecenie otrzymało status Oczekujące. Oznacza to, że planista ciągle nad nim pracuje i jeszcze nie jest gotowe do przekazania na produkcję.

Możesz w zleceniu samodzielnie podać daty realizacji i ominąć kolejny krok (10. planowanie produkcji). W takim podejściu planista po uzupełnieniu dat akceptuje zlecenie i kończy się jego zadanie.

qcadoo MES posiada jednak algorytmy planowania i zachęcam do ich wykorzystywania. W jaki sposób? Przejdź do kolejnej strony instrukcji.


<br/>
<br/>

**Krok 10/13: [Zaplanuj produkcję](/10_start-zb-plany)**