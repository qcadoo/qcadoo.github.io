---
title: "Szybki START"
permalink: start-wprowadzenie.html 
---

qcadoo MES to łatwy i przyjazny system do zarządzania produkcją w Małych i Średnich Firmach. Jeśli czytasz tę dokumentację, to znaczy, że albo rozpoczynasz przygodę z systemem, albo właśnie zastanawiasz się czy (a raczej kiedy) rozpocząć wdrożenie qcadoo MES w swojej firmie.

**30 dniowa wersja demonstracyjna dostępna jest na stronie [www.qcadoo.com](https://www.qcadoo.com/zobacz-qcadoo/).**

Aby ułatwić Ci uruchomienie systemu i zapewnić możliwie szybkie rozpoczęcie prac, przygotowaliśmy kilkunastokrokowy tutorial, tzw. szybki start. Pomożemy Ci wprowadzić niezbędne dane, w najwłaściwszej kolejności. Mamy nadzieję, że poczujesz się prowadzony za rękę. Gotowy?

Na początek musisz podjąć bardzo ważną decyzję. qcadoo MES wspiera w realizacji dwóch podejść do zarządzania produkcją w firmach. Musisz zdecydować się na jedno z nich. W zależności od obranego kierunku - przejdź dedykowany zestaw kroków.

Czy zatem:

1. interesuje Cię zlecenie produkcyjne jako całość. Najistotniejsze jest dla Ciebie to, by pracownicy wiedzieli jaki wyrób mają wytworzyć, na kiedy, z jakich surowców i przy jakich dodatkowych wymaganiach klienta. I rozliczenie produkcji pod kątem kosztów materiałów i robocizny. Nie potrzebujesz planować do realizacji każdej wykonywanej czynności. Jeśli tak, to znaczy, że będziesz pracować w qcadoo w trybie **ZBIORCZEJ** rejestracji tylko na zleceniach produkcyjnych. A oto [właściwy tutorial dla Ciebie](/00.start-zb-wstep).

2. zależy Ci na tym, by zaplanować do realizacji każdą z wykonywanych w procesie produkcyjnym czynności. Będziesz je przypisywać do konkretnych maszyn, a może nawet i do konkretnych pracowników. Pracownik musi znać wszelkie wytyczne odnośnie operacji - jakie surowce ma zużyć, jakich narzędzi użyć, co wytworzyć i w jakiej ilości. A może zależy Ci na tym, by po każdej wykonanej operacji przyjąć półprodukt na magazyn. Jeśli tak, to znaczy, że będziesz pracować w qcadoo w trybie rejestracji **DLA KAŻDEJ OPERACJI**, nie tylko na zleceniach produkcyjnych, ale też (a nawet przede wszystkim) na zadaniach operacyjnych. Zatem to jest [właściwy tutorial dla Ciebie](/00.start-op-wstep)


Wiele kroków wykonywanych w obu podejściach się powiela. I jak najbardziej możesz wypróbować oba podejścia, zmienić zdanie i przejść w trakcie na podejście drugie, a nawet prowadzić część produkcji w zbiorczym raportowaniu i część w raportowaniu z dokładnością do operacji. To Ty tutaj podejmujesz decyzje, a my postaramy Ci w tym nie przeszkadzać.

{% include callout.html content='Rozpoczęcie pracy z qcadoo ułatwi też [konfigurator](/konfigurator), który przywita Cię po pierwszym zalogowaniu do systemu. Pamiętaj jednak, że to jest werja minimalistyczna i sprawdzi się tylko w części firm, w mało złożonej produkcji.' type="info" %}

Warto zajrzeć też do strony: [Porady i triki](/porady-i-triki), aby płynniej poruszać się po systemie.