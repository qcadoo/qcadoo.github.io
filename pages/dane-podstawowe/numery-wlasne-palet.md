---
title: "Numery własne nośników"
permalink: numery-wlasne-palet.html
---

Składujesz produkty na magazynie na paletach czy innych nośnikach logistycznych? Czy proces składowania wygląda mniej więcej tak:
- przyjeżdża dostawa,
- układasz produkty na nośnikach,
- nośniki umieszczasz w regale?

Jeśli chcesz poszukiwać produkty po nośnikach logistycznych, to koniecznie trzeba te nośniki oznaczyć. qcadoo w tym celu umożliwia wygenerowanie numerów własnych. Oklej nośnik etykietą z numerem i wprowadź go do dokumentu, podczas przyjmowania na magazyn.

---

Numery własne możesz albo dodawać ręcznie (pojedynczo), albo korzystając z generatora. Dla obu opcji wejdź w Podstawowe > **Numery nośników logistycznych**.

{% include lightbox.html file="podstawoweNumeryNosnikowLogistycznychDodaj.png" alt="Dodaj nowy numer nośnika logistycznego" caption="Dodawanie nowego numeru nośnika logistycznego" class="float-right" %}

Jeśli chcesz dodawać pojedynczo - kliknij {% include inline_image.html file="newIcon24.png" alt="Przycisk Dodaj nowy" %} **Dodaj nowy**. Otworzy się okno, w którym zostanie uzupełniony kolejny numer nośnika. Wystarczy zapisać {% include inline_image.html file="przyciskZapisz.png" alt="Przycisk Zapisz" %} i wydrukować {% include inline_image.html file="przyciskDrukujNumerNosnika.png" alt="Drukuj numer nośnika" %}.

Zastanawiasz się zapewne czym jest **data wydania** w numerze nośnika logistycznego. W momencie, gdy nośnik będzie opróżniony (czyli wystawiony będzie dokument rozchodowy, który wyda ostatni zasób tego nośnika do zera, albo produkty z nośnikiem zostaną w całości przeniesione na inny nośnik) program uzupełni datę wydania. Będzie ona przydatna przy tworzeniu raportu [rozliczenia nośników](/rozliczenie-palet). Możesz tę datę uzupełnić ręcznie.

---
{% include lightbox.html file="podstawoweNumeryNosnikowDodajWiele.png" alt="Dodaj wiele numerów nośników logistycznych" caption="Dodawanie wielu numerów nośników logistycznych" class="float-right" %}

Drukowanie jednego numeru nośnika logistycznego mija się jednak z celem. Zdecydowanie bardziej zalecamy utworzyć i wydrukować zbiorczo wiele numerów. Przekazać na magazyn - niech pracownicy mają je zawsze pod ręką. 


Aby dodać wiele numerów nośników w **Podstawowe > Numery nośników logistycznych** wybierz przycisk {% include inline_image.html file="przyciskDodajWieleNumerowNosnikow.png" alt="Dodaj wiele numerów nośników" %}, określ ile numerów chcesz uzyskać, zapisz przyciskiem {% include inline_image.html file="przyciskZapisz.png" alt="Przycisk Zapisz" %} i wydrukuj.

---

Numery nośników logistycznych możesz wydrukować w dwóch szablonach. Zaznacz w liście numerów nośników interesujące Cię pozycje i kliknij przycisk:

- {% include inline_image.html file="przyciskDrukujDuzeEtykiety.png" alt="Przycisk Drukuj duże etykiety" %}, aby wydrukować **duże etykiety**, idealne do oklejenia palet:

{% include lightbox.html file="podstawoweNumeryWlasnePaletDuzeEtykiety.png" alt="Duże etykiety numerów nośników logistycznych" caption="Duże etykiety numerów nośników logistycznych" %}

- {% include inline_image.html file="przyciskDrukujDuzeEtykiety.png" alt="Przycisk Drukuj duże etykiety" %}, aby wydrukować **małe etykiety**, idealne do oklejenia kartonów, skrzynek, pojemników:

{% include lightbox.html file="podstawoweNumeryWlasnePaletMaleEtykiety.png" alt="Małe etykiety numerów nośników logistycznych" caption="Małe etykiety numerów nośników logistycznych" %}

Na jednej stronie A4 umieszczonych jest 8 etykiet, o wymiarach 90 x 57 mm, które mieszczą się w standardowej kieszeni samoprzylepnych.

Etykiety do nośników mogą być wygenerowane też z okna dodawania wielu numerów - wygenerowane zostaną wówczas wydruki dla każdego utworzonego numeru.

Po wydrukowaniu numeru zostaje on oznaczony flagą "Wydrukowana". Dana widoczna jest też w kolumnie w liście numerów własnych nośników. Dzięki temu łatwo wyciągnąć numery jeszcze nie wydrukowane.


Z poziomu listy numerów nośników logistycznych możesz wydrukować też:
- **kartę nośnika** - po to, by pracownicy nie mający dostępu do systemu mogli zapisać jakie produkty położyli na jakiej palecie czy nośniku. Wydruk ten jest dedykowany raczej jednorodnym produktom na danej palecie
- **nośnik mix** - po to, by pracownicy mogli zapisać listę różnorodnych produktów umieszczonych na palecie/nośniku o danym numerze.

{% include callout.html content="Pamiętaj, że ewidencjonować przyjęcie na danym nośniku logistycznym możesz też w aplikacji mobilnej WMS" type="warning" %}


